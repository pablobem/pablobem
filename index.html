<!DOCTYPE html>
<html>
<head>
				<meta charset="UTF-8">
				<title>Kordian</title>
</head>
<body style="padding: 0px 50px">
				<h2>CHÓR</h2>
				<p>Co powiedzieli gwarem, Bóg tylko              rozumie,<br>
				Jak modlitwę rozbita <a id="tam" href="#dalej">[107]</a> w morza głuchym szumie.<br></p>
				<blockquote><I>Sześciu żołnierzy przyprowadzają<a id="mk" href="#ml">[108]</a>bladego Kordiana. Stawiają przed Carem...<br>
				Wielki Książe przybiega z wściekłością</I></blockquote>
				<h2>WIELKI KSIĄŻE</h2>		
				<p style="text-indent:50px;">do Kordiana, pieniac się</p>
				<p>Ha! psie polski! przyszedłeś — czemuś taki blady?<br>
				Przewidziałeś, co czeka? Kacie! roskolniku!…<br>
				Ty nosisz szlify? precz! precz! precz! Rozciskam gady.<br>
				Rzucę cię pod kopyta trójrzędnego szyku<br>
				Albo tu zwalę w piasek… i moją ostrogą<br>
				Napiszę «wor»<a id="aq" href="#qa">[109]</a>
				na czole. Car ciebie darował<br>
				Zemście mojej… Car ciebie sam w grobie<br>
				pochował!<br>
				Z książęcej dłoni diabły wydobyć nie mogą!
</p>
				<h2>CAR</h2>
				<p><I>na stronie</I><br>
				Myśli, że mię oszuka?
				</p>
				<h2>WIELKI KSIĄŻE</h2>
				<p>Dać tu cztery konie!<br>
				Ha, ty psie, masz gorączkę, ale ciało zdrowe?<br>
				Każdy z członków zostawisz na końskim ogonie,<br>
				A koń mój najsilniejszy zerwie z karku głowę.<br>
				Milczysz!… Ha, ja się wścieknę… ten pies ciągle milczy.<br>
				<I>uderza kułakiem w pierś Kordiana</I><br>
				Słuchaj, do twego ciała głód uczułem wilczy,
Kąsałbym.<br>
<I>zgrzyta zębami</I><br>
Cha! cha! Carze, lubisz konne sztuki?<br>
Pokażę ci ogromny skok… Znieść karabiny,<br>
Ustawić w piramidę, posczepiać za kruki<br>
Ostrzem do góry — związać jak snopy, jak trzciny.				
				</p>
				
				
				<h3><I>Przypisy</I></h1>
				<a id="dalej" href="#tam">[107]</a>
				<I>Modlitwa rozbita</I> - Modlitwa rozbitka.<br>
				<a id="ml" href="#mk">[108]</a><I>Sześciu żołnierzy przyprowadzają</I> — dziś popr.: sześciu żołnierzy przyprowadza.<br>
				<a id="qa" href="#aq">[109]</a><I>wor</I> - złodziej.
</body>
</html>
